# Inclusief onderwijs bij ADGO

Dit is een gids bedoeld voor medewerkers van de Academie voor Duurzaam Gebouwde Omgeving (van Avans Hogeschool) met voorbeelden van inclusief onderwijs.

Laat je inspireren om samen gelijkwaardiger onderwijs aan te bieden!

Om te navigeren, gebruik de knop rechtsonder, om een menu te tonen met alle hoofdstukken.

Heb je suggesties, opmerkingen of vragen, neem gerust contact op met Jara van Veldhoven!

## Wat is inclusie?

### Diversiteit en inclusie

Diversiteit gaat over alle mogelijke aspecten waarop mensen van elkaar kunnen verschillen. Zowel zichtbaar als ontzichtbaar.

Inclusie is mensen werkelijk betrekken, insluiten, opnemen in de groep. Het zegt dus iets over hoe we met diversiteit omgaan. Sense of belonging.

- scan: Werkklimaat en Cultuur Deze paragraaf beschrijft het werkklimaat en de werkcultuur op basis van een vragenlijst onder en interviews met werknemers. De resultaten op basis van de analyses van de vragenlijsten worden beschreven in de volgende deelparagrafen. Iedere deelparagraaf behandelt één onderwerp. De onderwerpen zijn werkdruk, ‘sense of belonging’, ongepaste opmerkingen of grappen, stereotypen en ‘self-efficacy’. De resultaten uit de vragenlijsten op deze onderwerpen worden aangevuld met bevindingen uit de interviews.



![5uMzVzvvOKX-31](./assets/5uMzVzvvOKX-31.jpg)

Op dit moment zijn er bij Avans een aantal initiatieven rondom diversiteit en inclusie.

![s80tHD9WkzLfJA](./assets/s80tHD9WkzLfJA.jpg)

(Parmentier, 2023)

### Gelijkheid versus gelijkwaardigheid

Vaak wordt gelijk behandelen als 'eerlijk' gezien. Echter, niet iedereen heeft dezelfde mogelijkheden/beperkingen en daardoor krijgen sommigen meer kansen dan anderen. De vraag is of dat eerlijk is.

Naast *gelijkheid* (equality) staat *gelijkwaardigheid* (equity). Als mensen gelijkwaardig behandeld worden, dan krijgt iedereen andere mogelijkheden/beperkingen om uiteindelijk het zelfde waardige resultaat te krijgen. Het is belangrijk om zoveel mogelijk gelijkwaardig te handelen (en dus niet gelijk).

![RrPAjqfRZyHQKU](./assets/RrPAjqfRZyHQKU.jpg)

### Intersectionaliteit

* scan: De combinatie of intersectie van meerdere minderheid statussen wordt ‘intersectionaliteit’ genoemd. Cho en collega’s (2013) definiëren intersectionaliteit als een lens waardoor de samenleving kan kijken naar waar machtsrelaties vandaan komen, botsen, kruizen en in elkaar grijpen. Movisie beschrijft interestionaliteit als: “als je een intersectionele bril opzet, bekijk je bepaalde maatschappelijke (macht)kwesties met een analytische gevoeligheid: je begrijpt dat mensen op meerdere assen kunnen afwijken van ‘de norm’, dat die assen elkaar beïnvloeden en dat dat iemands positie in de maatschappij bepaalt”

## De student

* scan: Studenten voelen zich over het algemeen zeer thuis op de opleidingen. Hierbij zijn geen verschillen gevonden tussen vrouwelijke en mannelijke studenten. Wel zijn er verschillen gevonden tussen studenten zonder kenmerken en studenten met één of meerdere kenmerken. Zo hebben studenten met één of meerdere kenmerken minder het gevoel zichzelf te kunnen zijn, minder het gevoel geaccepteerd te worden, minder het idee dat ze hun ei kwijt kunnen bij andere studenten en voelen ze zich minder vrij om vragen te stellen over de opleiding aan andere studenten. Ondanks dat de scores van studenten met één of meerdere kenmerken nog steeds positief zijn, zijn ze significant minder positief dan de scores van studenten zonder kenmerken.   Voor de studenten die het gevoel hebben tot een ondervertegenwoordigde groep te behoren geldt hetzelfde. Bovendien geldt voor deze groep dat zij zich later thuis voelen op de opleiding dan studenten die niet het gevoel hebben tot een ondervertegenwoordigde groep te behoren

## Het lesmateriaal

* scan: voorlichting: overwegend witte mannen Zowel in afbeeldingen en voorbeelden op flyers, in presentaties en op de website worden overwegend (witte) mannen gebruikt. Voorbeelden kunnen zowel expliciet (duidelijk) als impliciet (verscholen) over mannen gaan. Een voorbeeld dat impliciet over mannen gaat is: ‘de aannemer speelt een belangrijke rol […], want hij […]’. Maar voorlichtingsteksten zijn vaak ook impliciet op mannen gericht door het benoemen van vaardigheden en eigenschappen die worden geassocieerd met mannen (bijvoorbeeld leiding geven, technisch zijn, aanleg hebben voor ruimtelijk inzicht etc.).
* scan: oververtegenwoordiging van witte mannen Uit een random steekproef van presentaties van verschillende vakken blijkt dat er in de presentaties beperkt gebruik gemaakt wordt van beeldmateriaal. Als dit wel het geval is zijn witte mannen het vaakst afgebeeld. Uit de interviews blijkt docenten hier vaak niet bij stil staan. Bovendien geven docenten aan wel diverse beelden te willen gebruiken maar die moeilijk te kunnen vinden en komt de vraag voorbij ‘hoe wenselijk is om meer diverse beelden te gebruiken?’.   Uit de vragenlijst onder studenten blijkt dat vooral vrouwelijke studenten behoefte hebben aan meer representatie in lesmateriaal: 25% van de vrouwelijke studenten (en 11% van de mannelijke studenten) zou het fijn vinden als meer diverse voorbeelden worden gebruikt. Tegelijkertijd is er ook een deel van de mannelijke studenten die het niet fijn zou vinden als er meer divers lesmateriaal wordt gebruikt (26%, NB: 0% van de vrouwelijke studenten). Er zijn geen verschillen gevonden in behoefte aan meer representatie voor studenten met of zonder kenmerken en studenten die wel of niet het gevoel hebben bij een ondervertegenwoordigde groep te horen.
* scan: Oorzaken van de ondervertegenwoordiging van vrouwen in bèta, techniek en IT De ondervertegenwoordiging van vrouwen in bèta, techniek en IT wordt in wetenschappelijk onderzoek vaak in verband gebracht met genderstereotiepe opvattingen over de capaciteiten van mannen en vrouwen in bèta, techniek en IT. Deze opvattingen kunnen invloed hebben op het zelfvertrouwen (self-efficacy) van vrouwen in bèta, techniek en IT. ‘Self-efficacy’ verwijst naar het vertrouwen dat een persoon in diens capaciteiten heeft om een specifieke taak tot een succesvol einde te brengen (Bandura, 1977). Het stereotiepe idee dat vrouwen niet goed zouden zijn in bèta, techniek of IT (of minder goed dan mannen) kan invloed hebben op vrouwen hun self-efficacy in bèta, techniek en IT en hun weerhouden om te starten of te blijven in deze sector. Wetenschappelijk onderzoek toont aan dat een lage self- efficacy in bèta, techniek en IT samenhangt met een gebrek aan deelnemen aan, interesses in en prestaties in de sector (Luo et al., 2021;Pietsch et al., 2003;Rossi et al., 2022). Naast een lager self-efficacy, wordt een lagere ‘sense of belonging’ in verband gebracht met de ondervertegenwoordiging van vrouwen in bèta, techniek en IT. Sense of belonging verwijst naar gevoelens van ergens thuis horen en ergens geschikt voor zijn (Rosenberg & McCullough, 1981). Net als met self-efficacy kan de genderstereotiepe opvatting dat bèta, techniek en IT meer voor mannen dan voor vrouwen is invloed hebben op vrouwen hun gevoel van thuis horen of geschikt zijn voor de bèta-technische sector. Een gebrek aan sense of belonging wordt in verband gebracht met minder interesse, prestaties en deelname aan bèta, techniek en IT (Master & Meltzoff, 2020; Xu & Lastrapes, 2021). Het gebrek aan representatie en het bestaan van stereotypen in bèta, techniek en IT kunnen ook invloed hebben op de instroom en het behoud van andere bevolkingsgroepen, zoals LHBTQIA+ personen, personen met een beperking of personen met een migratieachtergrond. Gebrek aan vertegenwoordiging en de aanwezigheid van stereotypen kunnen ook voor deze bevolkingsgroepen zorgen voor belemmerende ervaringen om te starten of te blijven in de bèta, techniek en IT.

## De les

* scan: behoefte aan handelingsperspectieven bevorderen sociale veiligheid en diversiteit en inclusie in de klas In de interviews geeft een groot deel van de docenten aan handelingsverlegen te zijn op het gebied van het bevorderen sociale veiligheid, diversiteit en inclusie in de klas. Het is voor docenten niet altijd duidelijk in welke situaties het wenselijk en gepast is om grenzen te stellen: wat vinden we ongewenst gedrag? Wat is onze norm? En hoe grijpen we in? Wat is een constructieve en effectieve manier van ingrijpen? Deze handelingsverlegenheid bevindt zich op verschillende niveaus. Zowel in het toezien op gedrag tussen studenten onderling, als het grenzen stellen op gedrag tussen studenten en docent.   Het stellen van gedragsnorm is niet alleen van belang voor het toezien op sociale veiligheid voor kwetsbare groepen of het studenten bijbrengen van bepaalde professionele omgangsnormen en waarden. Het stellen van een gedragsnorm is ook van belang voor de veiligheid van docenten. Ook docenten kunnen zich onveilig voelen in bepaalde situaties in de klas.
* scan: Kennis en vaardigheden delen en waar nodig in huis halen om werknemers de benodigde vocabulaire en handelingsperspectieven te bieden om diversiteit en inclusie te bevorderen Uit de interviews blijkt enerzijds dat kennis en vaardigheden om diversiteit en inclusie te bevorderen aanwezig zijn bij sommige werknemers. Anderzijds blijkt uit de interviews dat sommige werknemers zich onbekwaam voelen om diversiteit en inclusie aan de slag te gaan. In sommige gevallen manifesteert die onbekwaamheid zich op een gebrek aan vocabulaire. Bijvoorbeeld het niet weten wat de juiste manier is om naar een bepaalde groep mensen te verwijzen: ‘ik weet niet precies hoe ik dit moet zeggen maar adhd-ers enzo’ of het gebruik van de niet langer gebruikte term ‘allochtoon’. In andere gevallen gaat het om een gebrek aan handelingsperspectieven om met bepaalde situaties om te gaan. Zo gaf een docent het voorbeeld dat een student in haar klas haar steeds aansprak bij haar (bij)naam die enkel haar vrienden en familie gebruiken. Ook na het uitspreken dit niet prettig te vinden bleef de student doorgaan: ‘[…] wat mij betreft gaan ze dan een grens over. Het is wel een signaal, een respect dingetje ofzo.’ Deze zelfde docent gaf aan dat het al heel fijn was om hier over in gesprek te zijn met collega’s in het interview. Het delen van kennis en vaardigheden kan worden gefaciliteerd door het organiseren van intervisie bijeenkomsten om onzekerheden (met betrekking tot diversiteit en inclusie) bespreekbaar te maken. Daarnaast kan ADGO overwegen om externe kennis in huis te halen in de vorm van workshops of trainers die concrete handvatten of begeleiding kunnen bieden bij de framing en het bevorderen van diversiteit en inclusie op verschillende aspecten.

## De toets

* toetsduur
* lokaal

## De stage

- scan: Stagevoorbereiding: de rol van sociale veiligheid  Uit de interviews blijkt dat er bij Civiele Techniek naast bouwveiligheid ook aandacht wordt besteed aan sociale veiligheid bij het voorbereiden van studenten op hun stage. Andere docenten reageerden hier enthousiast op en er werd gedeeld dat dit bij Bouwkunde ook opgezet gaat worden.
- scan: Ongewenste grappen of opmerkingen binnen ADGO en op stage 1 op 7 studenten heeft regelmatig of vaak te maken met ongewenste opmerkingen of grappen op de opleiding of op stage. Ongeveer de helft van de studenten maakt dit zelden of soms mee. De rest zegt dit nooit mee te maken. Tussen vrouwelijke en mannelijke studenten zijn kleine verschillen gevonden in ervaringen met ongewenste grappen en opmerkingen op de opleiding. Ook zijn er verschillen gevonden tussen studenten zonder of met één of meerdere kenmerken en studenten die wel of niet het gevoel hebben tot een ondervertegenwoordigde groep studenten te behoren. Studenten met kenmerken en met het gevoel van ondervertegenwoordiging hebben vaker te maken met ongewenste grappen en opmerkingen binnen de opleiding. Op stage worden die verschillen niet gevonden.   Uit de interviews blijkt dat studenten de bouwwereld als sterk hiërarchisch ervaren en dat opmerkingen en grappen er daarom ‘nu eenmaal bij horen’. Studenten geven meermaals aan dat dan ook van belang is om stevig in je schoenen te staan.
- scan: Onze aanbevelingen in deze gebieden zijn het behouden van de contacten met het beroepenveld en verschillende scholen. Ons advies is om in activiteiten aandacht te hebben voor de representatie van verschillende groepen mensen (o.a., vrouwen en mensen met een migratieachtergrond). Een podium geven aan verschillende groepen mensen kan bijdragen aan het thuis voelen en zelfvertrouwen van studenten die door hen gerepresenteerd worden.

## Het onderwijssysteem

* scan: ontwikkel een breed gedragen visie op diversiteit en inclusie en borg deze in (meerjarige) beleidsplannen, implementeer deze visie en evalueer regelmatig
* scan: formuleren van een breed gedragen gedragsnorm over (niet-) geaccepteerd en gewenst gedrag en haal waar nodig kennis en vaardigheden in huis voor deze ontwikkelprocessen. Wees je bewust dat het ontwikkelen van een visie en gedragsnorm kan worden ervaren als een onaangenaam proces met veel vallen en opstaan. ADGO kan hierin het verschil maken door te laten zien dat het ervaren van ongemak onlosmakelijk verbonden is met het kunnen formuleren van gedragen gedragsnormen. Werknemers en studenten moeten ervaren dat er ruimte is om 'fouten' te maken en handvatten krijgen om vervolgens de gewenste gedragsnormen ook toe te passen.
* scan: De vragenlijst laat zien dat 1 op de 3 werknemers weleens te maken heeft gehad met een ongewenste opmerking of gedrag door een collega. Een voorbeeld hiervan is dat er in de lunchruimte wordt gegrapt naar vrouwelijke collega’s ‘ah de dames van de communicatie’ terwijl het niet gaat om vrouwelijke medewerkers in een communicatierol. Of dat er een opmerking wordt gemaakt naar een neurodiverse medewerker ‘dat vind jij vast lastig, veranderingen enzo’. Vrouwelijke werknemers geven vaker aan ongewenste opmerkingen mee te maken dan mannelijke werknemers.
* scan: Onze aanbevelingen om het voorlichtingsmateriaal meer inclusief te maken zijn: het gebruik van meer divers beeldmateriaal en voorbeelden, maar ook door het prominenter benadrukken van vaardigheden en eigenschappen die belangrijk zijn voor de opleiding die worden geassocieerd met vrouwen (bijvoorbeeld samenwerken en communiceren).  Tot slot kan rekening worden gehouden met het gebruik van vakjargon zoals ‘BIM’ en ‘nul op de meter’, omdat dit groepen studenten zonder voorkennis kan afschrikken. Daarnaast bevelen we de academie aan om vrouwelijke studenten te blijven betrekken bij voorlichtingsactiviteiten en om de voorlichtingsactiviteiten op middelbare scholen te benutten om verschillende groepen potentiële studenten te bereiken. Ook doen we de aanbeveling om de procedure omtrent de NOA assessments en intakegesprekken te evalueren: heeft deze onbedoelde neveneffecten en welke mogelijke belemmeringen voor studenten werpt deze op?
* scan: In een interview wordt toegelicht dat de term ‘ondersteunend personeel’ daarom niet meer wordt gebruikt: ‘Ondersteuning maakt het best wel expliciet: minder status. Daarom heten we nu team bedrijfsvoering. Wij zijn ondersteunend aan het primaire proces, maar dat wil niet zeggen dat we als collega’s minder waard zijn […]. Dat wordt door sommige docenten ook wel gezien, dat als wij er niet zouden zijn dat alles in het honderd zou lopen.’
* scan:  Een paar waardevolle ideeën die zijn opgehaald in de interviews Tijdens de interviews hebben studenten en werknemers meerdere waardevolle ideeën voor het bevorderen van diversiteit en inclusie gedeeld: 1) het maken van een duidelijke procedure voor ongewenst gedrag voor studenten én docenten. Waar kun je ongewenst gedrag melden en hoe wordt het opgevolgd? Zo’n procedure geeft een duidelijk signaal en maakt het mogelijk om inzicht te krijgen in de aanwezigheid van ongewenst gedrag. De suggestie hiervoor werd gegeven door een student tijdens een van de interviews. De student beschreef dat een medestudent vaak ongewenste opmerkingen kan blijven maken zonder dat daar consequenties aan verbonden zijn. Een maatregel zoals een dergelijke procedure zou in zo’n geval kunnen leiden tot een gesprek en officiële waarschuwing voor een student die consequent ongepast/ onveilig gedrag vertoont. 2) het nieuw leven in blazen van een studievereniging. Zowel studenten als docenten hebben in de interviews aangegeven dat het hebben van een studievereniging wordt gemist. Een studievereniging kan onder andere een belangrijke rol spelen in het creëren van verbondenheid tussen studenten en het bestendigen van een gedragsnorm onder studenten. 3) in de interviews met medewerkers werd het idee geopperd om (fase)teams te vragen een doelstelling te formuleren op diversiteit en inclusie. ‘Bijvoorbeeld in de teamplannen: we willen dat jullie als team een doelstelling formuleren op D&I. Dan ontstaat daar een focus op, met verantwoordelijkheden en taakverdeling. Die doelstelling formuleer je samen. Als je zegt: wie wil in het werkgroepje D&I – dan wordt het opgelegd, terwijl als we richtlijnen geven in ga er zelf mee aan de slag in zo’n teamplan dan doe je het zelf’.

## Meer info

### Referenties

- Parmentier, L. (2023). *Avans beleidsplan Diversiteit & Inclusie (D&I) 2024.*
- Scheeren, L., Scheurs, M., Bakker, M. & Bremer, B. (2023). *De Staat van Inclusief Onderwijs. ECIO.* https://ecio.nl/publicaties/de-staat-van-inclusief-onderwijs-2023/
- Bouchallikht, K. & Papaikonomou, Z. (2021). *De inclusiemarathon.* Walburg pers. https://www.walburgpers.nl/nl/book/9789463727549/de-inclusiemarathon
- Schoneveld, T. (2023). *Gender Scan Avans Hogeschool Academie Duurzaam Gebouwde Omgeving.* VHTO: Expertisecentrum Genderdiversiteit in Bèta, Techniek en IT.

### Genderidentiteit en seksualiteit

* LHBTQIA+

### Fysieke mogelijkheden

- audiovisuele beperkingen, kleurenblindheid
- motorische beperkingen, rolstoel
- ongesteldheid etc.

### Neurodiversiteit

- adhd
- add
- dyslexie
- dyscalculie

### Culturele diversiteit

- religie
- etniciteit
- bi-culturele diversiteit